---
Title: KMOM04-Rapport
Description: News website report - KMOM04
Template: analysis-report
---

# Analys av Typografi och Färg KMOM04

Denna uppgift går ut på att jag ska genom en analys av tre av mig själv utvalda hemsidor visa på de kunskaper jag har erhållit mig när det kommer till typografi och färg i webdesign.

Urval
-----------------------

Jag valde att göra en analys av nyhetssidor och valde att gå efter sidor som har lite olika inriktningar. Jag valde Aftonbladet för en "oberoende socialdemokratisk" nyhetssida, Svenska Dagbladet för en "obunden moderat" nyhetssida, och för att krydda till det lite så slängde jag in en självutnämnt "politiskt oberoende" Nya Tider i mixen. Dessa tre sidor tillhör alla gruppen "Nyhetssajter" men har olika ståndpunkter som de har deklarerat och som varumärken vill de självklart vara distinkta från varann, vilket jag ansåg var intressant att titta på i analysen.

Metod
-----------------------
Jag började med att titta på Färger och hur de används. Till hjälp hade jag ColorZilla plugin för att välja ut färger och adobes color-wheel för att göra en grundläggande analys samt genom att gå in i attributen på hemsidan och se direkt på färgerna. Sedan så jämförde jag färgerna med deras symboliska värden och försökte titta på vad hemsidorna själva uttryckligen sagt att de står för för att se om jag kan hitta några samband mellan designval och den image som de påstår att de vill utstråla, samt lite av mina egna åsikter och tankar.

Sedan tittade jag på Typsnitt och hur de används. Serif eller Sans-serif, hur många olika typsnitt, om flera olika typsnitt används så var används de och en fundering på varför. Är typsnitten tunna, fetstilta eller medium.

Sedan tittade jag på Whitespace och hur det används. Inte bara i micro white space som i text med radavstånd och avstånd mellan textstycken, utan också macro white space vid t.ex. logotyp, gutters mellan eventuella grids, bilder, knappar, eller i hemsidans marginaler. 

Jag har endast tittat på webbläsarvarianten av sidorna. Inte tablet eller smartphone.

Resultat
-----------------------

<h3>Aftonbladet</h3>
<a href="../assets/img/aftonbladet.jpg" aria-label="link to full size image">
    <img title="aftonbladet" alt="en screenshot på aftonbladets hemsida" src="../assets/img/aftonbladet.jpg" width="100%">
</a>
<table style="border-spacing: 4px; border-collapse: separate">
    <tr>
        <td style="height: 50px; width: 50px; background-color: #DD2A30">
        <td style="height: 50px; width: 50px; background-color: #DD2A30">
        <td style="height: 50px; width: 50px; background-color: #9A1D22">
        <td style="height: 50px; width: 50px; background-color: #A11014">
        <td style="height: 50px; width: 50px; background-color: #F3DE00">
    </tr>
</table>
Aftonbladet har primärt en röd monokrom färgskala men också viss gul färg som används i logotypen och för knappen som visar att artiklar är låsta bakom en paywall eller knappen för att prenumerera på aftonbladet. I övrigt så är bakgrunder vita, rubriker är röda för pågående nyheter samt för att indikera aftonbladet direkt i en side med senaste nyheterna kronologiskt, alltså röd som accentfärg på en annars vit sida. 

Typsnittet i logotypen har serifer, men i övrigt så är hemsidan i sans-serif. Utöver röd text så används fetstil för varje artikels rubrik på förstasidan och i artiklarna är det fetstilt för en summering av artikeln i början av artikeln, eller så används fetstilt för att dra uppmärksamhet till nyckelord, namn eller meningar.

Drygt hälften av sidan är white space i marginalerna på höger och vänster sida om huvudinnehållet.

I headern så är det också väldigt luftigt kring logotyp, väder och sökruta samt den röda slingan som innehåller kategorier på hemsidan. Logga-in-knappen och köp-plus-knappen är röda respektive gula på den annars vita bakgrunden. Utöver hemsidans design så finns det också röda element i bilderna som är placerade av en redigerare, röda pilar eller cirklar.

Mellan artiklarna används en tunn slinga whitespace och när användaren direkt kommer till första sidan så artiklar med ett jämnt avstånd mellan irregulära antal artiklar, artiklar som också är olika storlek. Sedan efter några stycken med dessa 3-10 olika artiklar eller reklamer m.m så faller det på regulära 4 artiklar eller annonser med ett mellanrum som tycks vara lika stor som en medelstor nyhetsartikel, för att sedan återgå till irregulära antal artiklar tills vi slutligen når sidans footer.

<h3>Svenska Dagbladet</h3>
<a href="../assets/img/svd.jpg" aria-label="link to full size image">
    <img title="svenska dagbladet" alt="en screenshot på svenska dagbladets hemsida" src="../assets/img/svd.jpg" width="100%">
</a>
<table style="border-spacing: 4px; border-collapse: separate">
    <tr>
        <td style="height: 50px; width: 50px; background-color: #0091D0">
        <td style="height: 50px; width: 50px; background-color: #005D95">
        <td style="height: 50px; width: 50px; background-color: #00355f">
        <td style="height: 50px; width: 50px; background-color: #EA515A">
        <td style="height: 50px; width: 50px; background-color: #C6579A">
        <td style="height: 50px; width: 50px; background-color: #FF5F0E">
    </tr>
</table>
Huvudtemat i Svenska Dagbladet tycks vara ett monokromt blått tema, men vid närmare granskning så dyker det upp orange färg också i SvD ACCENT och medlemsknappen för accent. Orange som lägger sig väl som komplementär färg till blå. För att representera businessdelarna så dyker även en lila färg upp som ligger någonstans mittemellan den orange och blå färgen. Den accentfärg som används är den blå, utom i just accentdelen av SvD där orange används som accentfärg.

Blått används mycket för att dra intresse till särskilt utvalda element, såsom små rubriker, kategorideklareringar och prenemurera-knappen. Även om majoriteten av sidan lämnas med gapande white space så är footern en mörk blå färg med vit text.

Typsnittet som används främst är med serifer men för vissa knappar, kategorier och små underrubriker till bilder m.m används ett sans-serif-typsnitt. Ett sans-seriftypsnitt används också för text i footern och i rutan som ber användaren att prenumerera på sidan. Fetstilt används också för rubriker, författare och i artiklarna så inleds artiklarna ofta med en text i fetstilt och sedan används ibland begynnelsebokstäver i fetstilt eller första ordet i fetstilt. Radavstånden är något luftigare här än i aftonbladet medan avståndet mellan stycken är större i aftonbladet än hos SvD. Fontstorleken i sig är också större på SvDs hemsida, men bredden på raderna tycks vara ungefär lika, trots att tecknen är större på SvD.

<h3>Nya tider</h3>
<a href="../assets/img/nyatider.jpg" aria-label="link to full size image">
    <img title="nya tider" alt="en screenshot på nya tiderss hemsida" src="../assets/img/nyatider.jpg" width="100%">
</a>
<table style="border-spacing: 4px; border-collapse: separate">
    <tr>
        <td style="height: 50px; width: 50px; background-color: #1C4B70">
        <td style="height: 50px; width: 50px; background-color: #175888">
        <td style="height: 50px; width: 50px; background-color: #8ABEDB">
        <td style="height: 50px; width: 50px; background-color: #273D45">
        <td style="height: 50px; width: 50px; background-color: #222628">
        <td style="height: 50px; width: 50px; background-color: #A81818">
    </tr>
</table>
Huvudtemat hos Nya Tider tycks vara en monokrom blå, men i artiklarna så varvas bakgrundsfärgen mellan röd och blå, medan olika färger representerar olika kategorier. Grön för hälsa, brun för kultur, turkos för recensioner och orange för historia. Orange används även som färg till prenumerationsrutan vilket är en komplementfärg till det annars ganska blå temat. Kontraster i färgerna används för att få element att sticka ut, såsom prenumereraknapp eller nyhetsbrevknapp, till skillnad från de båda andra sidorna som använder färg på vit bakgrund för att dra uppmärksamhet. För mig känns det svårt att avgöra vilken färg som är accentfärg då blått används väldigt mycket men är den färg som ändå sticker ut på många ställen i texter och på sidan i övrigt. Prenumereraknappen är i ljusblått och det måste jag ändå tolka som ett försök att få den att sticka ut och att designern valde ljusblått som accentfärg, även om den färgen används väldigt flitigt.

När det kommer till fonterna så kan jag se att det finns i alla fall fyra olika fonter. Fem om fonten i logotypen räknas.

Som kategorirubrik på artiklar så används en fet sans serif font som påminner om text som målats med bred pensel på ett plakat. Sedan används en serif font för vissa rubriker, och även i en side på höger sida som har de olika kategorierna med färger som nämndes tidigare.

Det används en sans-serif font för rubriker och större texter och jag kan inte se om den är en komprimerad font som är lite smalare eller ifall kategorirubriken under är en annan font, om den är det så finns det ytterligare en font på sidan. Sedan så används ytterligare en sans-serif font för brödtexten i artiklarna.

Textstorleken är stärre än aftonbladet och SvD men radavstånd är ungefär densamma som SvD. Whitespace i marginalerna är mycket mindre och content fyller ut sidan mycket mer. White space runt logotypen får den att sticka ut, liksom de båda andra sidorna 

Av någon anledning så har de heller inte skrivit ut snabel-a @ i sina mailadresser i footen, utan har det skrivet som [snabel-a], något jag inte riktigt förstår mig på men det var en observation.

Analys
-----------------------

Generellt så finner jag att alla tre hemsidorna har en design som lutar åt det simpla där det är några få intressanta saker som effektfullt sticker ut mot en vit bakgrund. Något som för mig sticker ut är att Nya Tider använder väldigt många färger och typsnitt på sin sida, vilket jag antar är ett aktivt beslut och med min utgångspunkt i deras personliga ställningstagande som de offentligt gått ut med så tolkar jag det som att de vill vara mångnyanserade och säga svart på vitt den objektiva sanningen utan filter.

Likaså så tolkar jag det blå som moderata färger i SvD och rött med gult som Socialistiska färger i Aftonbladet.

Aftonbladet använder sans-serif i all sin text, bortsett från logotypen som är gammal och därmed hör det till tiderna och mediet att den har serifer. Sans-serif tolkar jag som det nya och progressiva, särskilt med tanke på den identitet som Aftonbladet vill utstråla på marknaden kontra i det här fallet SvD som använder fonter med serifer, vilket jag tycker känns konservativt och mer till det gamla mediet i dagstidningar, böcker eller gamla dokument. Här är också Nya Tider med en hopkok av serif och sans serif, vilket på något sätt får mig att tänka att det är ett ställningstagande med fonterna att de vill vara i mitten, eller obundna.

SvD känns renast med endast en liten side på höger sida som har mycket luft mellan innehål, få färger, klassig svart på vit med sina härliga serifer. Allt är rent och strikt och stilrent uppradat med en uppleven precision som ger ett överklassintryck. Just idag när jag tittar igenom så tycks till och med objekten i bilderna ha på sig uniform eller kavaj och allt är väldigt stilrent.

Sedan kommer Aftonbladet som har kanske inte mer färg än SvD, men den röda färgen sticker ut mer och drar mer uppmärksamhet när den används i text. Klickbara länkar i text är också blå vilket ökar på färgerna i sidan. Siden på höger sida är innehållstät och det är mycket text i olika storlekar och bilder när användaren scrollar nerför huvudsidan. Avstånden är också irregulära vilket gör det svårare att veta vad som kommer näst och det blir som ett äventyr att söka igenom sidan. De som syns på bilderna är mer lediga till skillnad från SvD och bilderna är editade med röda pilar, cirklar och varningstrianglar för att dra uppmärksamhet och locka till att utforska mer. Användaren lär sig snabbt att det som är rött är av vikt på Aftonbladets sida. Det som är gult handlar om att prenumerera till Aftonbladet.

Sist så kommer Nya Tider som har en mängd olika fonter, fontstorlekar och färger. Det finns två sides på höger sida och om innehållet i Aftonbladet kom vertikalt tätt i stötar så kommer innehållet på Nya Tider tätt horisontellt. Vertikal täthet av innehåll ligger någonstans mellan SvD och Aftonbladet med en högre grad regularitet än Aftonbladet. De många fonterna och färgerna kan för en ny användare vara överväldigande men kan ha som funktion att hjälpa en van användare att hitta det som den söker efter.

Aftonbladet har flest tecken per rad innan radbrytning kommer vilket kan trötta ut användaren mest där. Fontstorleken på brödtext är också minst på Aftonbladet vilket ytterligare anstränger läsaren. 

Nya Tider har kortast radbredd vilket gör det enklare att läsa och kan få artiklarna att se längre ut än de är.

En sak som Nya Tider gör är att ha en ljus blå färg mot en vit bakgrund i loggan, vilket gör det svårt att se vad det står.

Referenser
-----------------------

Inga referenser utöver det material som delats ut i kursen.

Övrigt
-----------------------

Mitt namn är Markus von Wowern och jag har skrivit den här artikeln själv.