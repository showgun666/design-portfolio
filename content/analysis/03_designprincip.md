---
Title: KMOM06-Rapport
Description: Swedish Artist websites report - KMOM06
Template: analysis-report
---

# Analys av personsidor

Den här artikeln syftar på att visa att jag har en grundläggande förståelse för designelement och hur de kan användas inom webb design samt att jag behärskar språk att kunna förklara dessa principer inom ämnesområdet.

Urval
-----------------------

Jag hade svårt att komma på vad för personsidor jag skulle visa. Till att börja med så har jag knappt någon erfarenhet av personsidor så jag bestämde mig för att börja söka på lite olika svenska soloartister tills jag hittade tre sidor. Tanken var att ta tre sidor inom samma genre inom kategorin så att jag kan se lite vad de kanske gör lika eller olika.

Metod
-----------------------

Jag tittar på hemsidorna en och en medan jag går igenom designelement och principler enligt https://www.canva.com/learn/design-elements-principles/ en efter en och beskriver kortfattat det jag finner. Därefter gör jag en analys av resultaten från de tre sidorna där jag söker efter gemensamma nämnare och försöker förklara dem.

Resultat
-----------------------
<a href="%base_url%/image/uggla.jpg" target="_blank">
    ![Bild på imgur](%base_url%/image/uggla.jpg?w=800)
</a>

## Magnus Uggla
### Linjer
Sidan har ganska begränsat bruk av linjer. Bortsett från typsnitten så finns det en knapp som har en pil som pekar nedåt i form av linjeelement och vissa klickbara element har en border som blir ett linjeelement.
### Skala
På sidan så nyttjas skala flitigt i fontsize där rubriker är större än underrubriker som är större än beskrivande texter. 
### Färg
Det första som syns på hemsidan är en stor bild på Magnus Uggla med gul text 'UGGLA', men i övrigt så nyttjar sidan ett främst akromatiskt tema med mörkturkos accent.
### Repetition
Sidan är inte särskilt repetetiv men det finns en formel i tre rutor spotify under rubriken musik följt av en knapp som tar användaren till alla utgivna album, sedan följd av rubriken videos med tre rutor videor med en knapp som tar användaren till det officiella Magnus Uggla youtube-kontot. Utöver det så är knappar i footern samlade och lagda i följd, likaså kommer länkar i hamburgermenyn uppradade i repetetiv följd. Sett ur ett metaperspektiv så repeterar hemsidan de mönster som är etablerade inom webbdesign, att det finns en header och en footer och att innehåll som hör ihop kommer på följd efter varann.
### Negativ Rymd
Sidan är mycket luftig med stora marginaler till vänster och höger om innehåll för varje rad samt så finns det utrymme mellan raderna, men vid mätning så tycks det inte finnas något mönster bakom radavstånden.
### Symmetri
Sidan är på det stora hela horisontellt symmetrisk i sin design. Innehållet varierar såklart och i headern så har vi sociala medier på vänster sida med en hamburgermeny på höger sida. Bannern med bilden på Uggla är heller inte symmetrisk då han i bilden har en arm upp och blickar åt höger till bilden sett.
### Transparens
Sidan nyttjar transparans i att när muspekaren svävar över en knapp så fylls den i med färg, eller om muspekaren är över videos så läggs det över en tunn vit mask över videon. Även spotifybilderna har samma funktion, fast omvänd, att det är en mörk mask som läggs över bilderna.
Likaså i hamburgarmenyns alternativ så byter texten färg vid kontakt med muspekare. Vet ej om det räknas som transparens men ifall det från början var vitt och sedan blir mörkturkos så kan det ha varit att transparansen togs bort.

<a href="%base_url%/image/uggla_transparens.jpg" target="_blank">
    ![Bild på imgur](%base_url%/image/uggla_transparens.jpg?w=800)
</a>

Inte helt klart om detta går på transparans eller färg, men det finns en pil i bilden som knappt är synlig mot den vita bakgrunden och gjorde att jag först trodde att texten inte var korrekt centrerad.
### Textur
Bortsett från Magnus Uggla själv i bannern och de videos eller bildelement som presenteras så saknas textur på sidan.
### Balans
Sidan är symmetrisk och har en balans där varje element som är interaktiv och har färg har mycket vitt utrymme runt sig.
### Hierarki
Högst upp har vi det viktigaste. UGGLA, vilket visar att vi kommit till just den här sidan, samt en knapp som leder till datum för spelningar och biljettförsäljning. Sedan följer musik på spotify, musik på youtube och sist sociala medier. Sociala medier finns också i toppen av headern.
### Kontrast
Som beskrivet högre upp så skapas det kontrast mellan vitt och färg, gul text på svart bakgrund, liv och rörelse i Uggla mot en annars händelselös sida, sociala mediernavbaren är det enda elementet som rör på sig på sidan, den knapp som är vald blir grön för att ge kontrast mot de knappar som inte är valda osv.
### Inramning
Knappar är inramade med en border. Playknapp på videor är inramade av en cirkel. Datum & Biljetter-knappen är inramade av en bild på Magnus Uggla.
### Grid
Sidan tycks ha ett grid men elementen är något förskjutna så det stämmer inte. Istället så används flex, men det går att se små minigrids som formas utifrån flex containerna. Inom spotifyelementen så finns det också grids.
### Slumpmässighet
Sidan är ganska stilren, rak och tydlig med väldigt lite slumpmässighet. Tidigare nämnt så verkar det inte finnas några bestämda avstånd eller regler när det kommer till avstånd mellan element.
### Riktning
Den enda riktningen som jag fått ut ur hemsidan är i headern och den är riktigt svår. Uggla i bilden pekar uppåt, fast med ett lite krokigt finger så det blir snett upp åt höger. Sedan så blickar han rakt åt höger. Precis under hans huvud så är en knapp som pekar nedåt.
### Regler
Regelbrytande? Färgerna #067672 och #F2E701 går inte ihop enligt https://color.adobe.com/sv/create/color-wheel. Som visat ovan i bilden så finns det en pil vars färg är alldeles för lik bakgrundsfärgen. Det tycks inte finnas några bestämda radavstånd på sidan. Riktningarna går åt olika håll och det ger mixade signaler.
### Rörelse
När användaren börjar scrolla på sidan så rör sig headern nedåt lite med användaren och sociala medier elementet rör sig horisontellt. Uggla i bilden i headern är också i rörelse, även fast det är ett fotografi. Om användarentrycker på nedåtknappen så flyttas sidvyn nedåt.
### Djup
Uggla i bilden har visst djup, men när det kommer till resten av sidan så uppnås en känsla av visst djup endast genom att hålla muspekaren över vissa element som då ändrar färg.
### Typografi
Jag har tagit upp typografin tidigare, men det tycks vara ett sans-seriftypsnitt som används på hemsidan och en överväldigande majoritet av all text är i versaler. Radavstånd tycks inte ha något rhyme or reason men fontstorlek tycks vara lika för rubriker, knappar och brödtext.
### Komposition
På det hela har sidan en ganska platt och ren känsla och använder sig utan alla principer på ett eller annat sätt.

<a href="%base_url%/image/hellstrom.jpg" target="_blank">
    ![Bild på imgur](%base_url%/image/hellstrom.jpg?w=800)
</a>

## Håkan Hellström
### Linjer
Hellströms hemsida har ett flitigt linjebruk i form av en ram runt bild med en stiliserad font som stavar ut HÅKAN HELLSTRÖM som också den har en ram runt varje bokstav. Varje rubrik i innehållet på sidan är inramad med en linje och även underrubriker har en linje för att markera början och slut samt så har en textinputruta en linje för att markera textrad.
### Skala
Främst så används olika storlek på fonten för att markera rubriker, underrubriker och text. Också ramarna har olika storlek horisontellt sett men verkar endast vara en biprodukt av innehållets volym.
### Färg
Bortsett från det svarta som genomsyrar hemsidan så har vi en rosa och en gul färg som skulle fungera som komplementfärger i en triad (tillsammans med en ljusblå om inte går att finna), även om de två färgerna ligger en bit ifrån varann. Den mörkgrå/svarta bakgrunden med de gula ramarna får tankarna att gå till svartlackade mässingsplaketter med inskriptioner där mässingen tittar fram och ger ett mycket stiligt intryck.
### Repetition
I bakgrunden på sidan som är som en svart natthimmel med rosa stjärnor(som egentligen ligger i förgrunden, något som kan observeras på att stjärnorna lägger sig ovanpå alla andra element) så finns det viss slumpaktig repetition i form av stjärnorna. Sedan så följer hemsidan ett simpelt mönster i att allt innehåll ligger i en kolumn och presenteras i boxar varpå varann.
### Negativ Rymd
Det finns luft mellan element på sidan och det tycks finnas en bestämd struktur med avstånden. Marginalerna till höger och vänster om mittenkolumnen lämnas fria och fokuserar användaren längs mitten.
### Symmetri
Hemsidan är i det stora hela symmetrisk. Det första som syns är Hellström själv som pekar med ena handen upp i luften vilket skapar en viss asymmetri och den stiliserade fonten formar sig runt hans figur för att fylla utrymmet i en sorts asymmetrisk aura som utrstrålas från honom. Stjärnorna är slumpmässigt utplacerade och bidrar till assymetrin men resten av hemsidan har en ganska tydlig symmetri med texten LIVE på vänster och 2023 på höger sida och majoriteten av textinnehållet på sidan centrerad både i vy och rad.
### Transparens
Transparens används möjligen i nyhetsbrev textinputrutan där "Din e-mail" rutan har just den texten utskriven i ett antingen lite mörkare typsnitt eller med låg opacitet.
### Textur
Annat än bildinnehållet finns det inget som antyder på någon särskild textur.
### Balans
Sidan är väl balanserad och känns stilig. Det går särskilt att peka på den rosa texten till höger och vänster om huvudinnehållet på sidan som fyller ut tomrummet utan att störa eller ta energi från användaren.
### Hierarki
Det som är prioriterat av skaparen kommer överst med en bild på Hellström följt av en länk till biljettförsäljning. Sedan följer musik, schema för spelningar och sedan en faq-sektion. Längst ned kommer sociala media och merchandise webbutiklänk. Kontrast används mycket. Gul mot svart eller rosa mot svart. Hellström i bilden mot de suddiga folkmassorna. Stora knappar som inverterar färger och får fetstilt vid mouse hover.
### Inramning
Det mesta är inramat på sidan. 
### Grid
När det kommer till grid så går det att dela in sidan i tre kolumner. Två smala på sidorna och en bred i mitten. I mittenkolumnen så tycks dock innehållet komma i flex flow.
### Slumpmässighet
Det finns mycket slumpmässighet i stjärnorna, folkmassan i bilden, den stiliserade texten HÅKAN HELLSTRÖM.
### Riktning
Jag fann ingen egentlig användning av riktning på hemsidan mer än i stort sett rakt ner när jag följer content.
### Regler
Det känns som att sidan använder regler lite löst, t.ex. med färgschemat så funkar det men är inte helt korrekt teoretiskt enligt https://color.adobe.com/sv/create/color-wheel .
### Rörelse
Inte särskilt mycket rörelse på sidan. Hellström i bilden står stilla. I faq så går det att trycka på rubrikerna så förstoras eller förminskas rutan för att ge plats till mer innehål, vilket ger lite rörelse.
### Djup
Knappar ändrar färg vilket ger illusionen av att de reser sig högre på hemsidan.
### Typografi
På hemsidan används en font med serifer, men i grafiken så finns det den stiliserade fonten som ramar in Hellström i bilden, samt texten i marginalerna har ett eget utseende.
### Komposition
Hemsidan är fint balanserad och tydlig. Det finns inget som sticker ut på ett dåligt sätt eller känns ologiskt. 

<a href="%base_url%/image/maggio.jpg" target="_blank">
    ![Bild på imgur](%base_url%/image/maggio.jpg?w=800)
</a>

## Veronica Maggio
### Linjer
Hemsidan är väldigt simpel och använder inte linjer mer än i text.
### Skala
Det finns en stor bild på en konsertpublik som på min skärm täcker mer än hela vyn. Text i olika storlekar används för skala.
### Färg
Hemsidan är akromatisk bortsett från videos eller bilder samt en rosa färg som dyker upp när muspekaren svävar över länkar i navbaren eller på kontaktsidan.
### Repetition
Längst ned på förstasidan så finns en kolumnstruktur som repeteras för facebook, turné och video. På videosidan så kommer ett flertal videos i kolumn och likaså på bildsidan och musiksidan så repeteras ett mönster av bilder respektive musiklänkar till spotify.
### Negativ Rymd
Förstasidan är ganska fylld med innehåll men de övriga sidorna har så stora utrymmen med negative rymd att de känns fattiga på innehåll.
### Symmetri
Det finns en viss känsla av symmetri på hemsidan. På förstasidan så är 'hero image'n ändå ganska symmetrisk i sin komposition och under den så har vi tre centrerade kolumner med innehåll. Bildsidan och musiksidan är symmetriskt uppbygda med flera kolumner innehåll och videosidan har en centrerad kolumn medd youtubevideor.
### Transparans
Jag kunde inte hitta några exempel på transparans på sidan.
### Textur
Jag fann inga exempel på textur på sidan.
### Balans
Det finns en god balans på sidan utom på bildsidan där galleriet känns alldeles för kort med endast 3 bilder och biografisidan samt kontaktsidan känns båda väldigt tomma och obalanserade.
### Hierarki
Det finns ganska lite innehåll så det blir svårt att visa på någon störra hierarki på sidan, men på de olika sidorna så antar jag att det finns en tanke bakom vilka element som visas först. Jag tänker att på en svensk sida så förväntas användaren läsa från vänster till höger och då känns det som ett märkligt val att sätta hem länken först, efter det bilder och sedan kommer videos vilket är första sidan som är något som har med musiken att göra och kan generera en inkomst till artisten. Detta är kanske lite mer för analys men ändå värt att nämna.
### Kontrast
Kontrast används i storleken på fonten samt i bilden så är det kontrast mellan vem jag antar är Veronica Maggio på scenen och publikhavet samt hennes röda kläder och så. Annars känns sidan som helhet i kontrast mot de andra två sidorna då jag anser att den helt klart känns som den hemsida som fått minst kärlek och tanke.
### Inramning
Inramning används inte i någon större bemärkelse. Rubriker ger en sorts övre och undre ram till varje textstycke antar jag men det finns inga designelement som tyder på avsiktlig användning av en ram.
### Grid
Jag skulle inte tro att det finns något grid på de flesta sidorna. Möjligen ett endimensionellt grid i botten på förstasidan, bildsidan och videosidan. Musiksidan har ett 2x3 grid för de sex album som presenteras där.
### Slumpmässighet
Den enda egentliga slumpmässighet på sidan är i hero-image där, då det är ett foto, så är inte alla element kontrollerade.
### Riktning
Det finns ingen riktig riktning annat än text att följa med ögonen.
### Regler
Det känns som att den som skapade sidan har missat många av de grunder i webdesign som vi lärt oss i kursen.
### Rörelse
Det finns ingen riktig rörelse heller utom den i hero image eller i videor.
### Djup
En känsla av djup saknas i sidan bortsett från hero-image.
### Typografi
sans serif typsnitt och endast versaler i titeln, endast gemener i navbaren. Arial används på hela hemsidan.
### Komposition
Förstasidan är väl ändå inom rimlighetens gränser välkomponerad om det är meningen att hero image ska vara så otroligt stor. Resten av sidorna känns som att det saknas något överallt.

Analys
-----------------------

På det stora hela så är alla sidorna ganska simpla men nyttjar en hel del av principerna. Främst Håkan Hellströms sida känns som en designad sida. Vad jag menar med det är att sidan känns genomtänkt och att den på sätt och vis är ett konstverk, medan Ugglas och särskilt Maggios sida är mer funktionellt inriktade än att de ska se bra ut, även om bra design är funktionell. Maggios sida känns ofärdig och har inget bra helhetsintryck, kanske inte minst för att det saknas mycket av det som räknas som bra design eller att det inte finns så mycket av de designprinciper jag listat integrerade i sidan. Det finns heller ingen enhetlig struktur mellan de olika sidorna på hemsidan. Både Ugglas och Hellströms sida är i stort sett hela hemsidan på förstasidan. Uggla har en till sida för biljetter och så men den följer ändå samma struktur som förstasidan så att jag känner ändå igen mig i hur hemsidan ser ut och är uppbyggd. Samtliga sidor har en stor hero-image med artisten som förmedlar den känslan som artisten vill utstråla antar jag. Uggla är energi och action. Hellström är någon sorts halvnaken drömmare. Maggio är på knä omgiven av tusentals fans som hon connectar med.

Sidorna är väl ganska luftiga och korta med mycket white space och kärnverksamheten genomsyrar sidorna. Det märks att känslan som delges vid hero-image är hur det ska kännas att vara på en konsert och alla sidor har videos och spotifymusik. Maggio är den enda som inte har turnéinformation då den rutan inte laddar för mig och jag antar att det är något arbete som sker med det eller att det inte är någon turné aktuell just nu. Sociala medier är också viktiga. Fans som vill lägga pengar på det som artisterna säljer kan använda sidorna som hub för att nå allt som artisten önskar att kunderna ska komma åt.

Hellströms sida poppar väldigt mycket och har en egen känsla och själ, men om man bytte namn och bild på Ugglas eller Maggios sida så skulle det kunna vara vem som helsts sida då det är väldigt lite färg och mönster eller andra kännetecknare.

Kort Analys av denna sida
-----------------------
### Kännetecken
Sidans kännetecknen är Bannern i Headern, som rent färgmässigt möjligen inte riktigt passar färgerna på hemsidan. Designen är ganska platt, men knapparna i navbaren är responsiva vilket är ett bra tecken. Headern med navbar är något för stora. Det finns en avgränsande linje mellan navbaren och headern vilket är stiligt. Färgschemat är blåaktiga färger med vit eller ljus text.
### Känsla och Syfte
Hemsidans syfte är att vara min portfoliosida där jag kan visa upp vad jag kan och har lärt mig i designkursen medan jag lär mig det. Färgerna är väldigt lugna i dark theme men i light mode så är det lite väl skarpt kan jag tycka, men det är vad jag brukar tycka om alla sidor som har ljusa teman. Designen tar inte ifrån något men den bidrar väl inte med så mycket heller. Bortsett från innehållet så är det sidor som hobbysidan, aboutsidan och förstasidan som är väldigt tomma och inte tillför så mycket. Testsidan är en bildgallerisida som inte behövs och heller inte är särskilt snyggt designad vilket inte är så bra. Dokumentationsidan för pico känns också onödig. I headern så känns det som att det finns text som går att flytta på, skriva om eller ta bort.
### Signalamentprinciper
Signalamentprinciper känns som färgbalans och linjer, även om det inte finns något starkare tema av linjer så finns det linjer på varje sida. Det finns vissa element av djup, grid, repetition, symmetri osv men det är varierande på olika sidor om hur mycket som används. Det finns utrymme för att lägga textur eller räta upp saker på sidan.
### Enighet
Mycket av enigheten på sidan kommer ifrån typografin, färgerna och headern. Footern är väldigt svag men jag har ändå inget att stoppa där riktigt så det finns inget tvång att överfylla den, men lite design skulle den nog inte dö av.

Referenser
-----------------------

https://www.canva.com/learn/design-elements-principles/

Övrigt
-----------------------

Skriven av Markus Lindgren.